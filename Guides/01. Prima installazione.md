1) Seguite questa guida per l'installazione dei software necessari. http://engineering-diy.blogspot.it/2012/11/stm32f3-discovery-eclipse-openocd.html
Seguite tutto, ma quando parla del toolchain (punto 7) vi consiglio di non scegliere Codesourcery ma bensì gcc-arm-embedded, come spiegato nella guida
http://www.engineering-diy.blogspot.ro/2012/11/free-arm-toolchain-with-floating-point.html
Vi consiglio quello perchè utilizza anche il calcolo floating point hardware!
Assicuratevi di riuscire a compilare correttamente il codice di esempio fornito al primo link prima di procedere.
2) Se tutto è andato secondo programma, possiamo sperimentare nuovi codici. Un buon punto di partenza è dato dal fimware ufficiale ST. Contiene le librerie CMSIS, le librerie standard per le periferiche (ADC, DAC, interrupts, ecc...) e un discreto numero di codici di esempio. Scaricate il firmware ufficiale ST versione 1.1.0 dal sito http://www.st.com/web/en/catalog/tools/PF258154
Estraete il firmware in una cartella che possa essere "definitiva". Io ho scelto "Documenti/Eclipse", ma può essere qualsiasi, ovviamente. Come noterete, il pacchetto è molto ricco, ma non è possibile compilare gli esempi (cartella "Projects") utilizzando il Makefile della guida, perchè l'autore deve avere spostato a mano numerosi files.

3) Per ovviare a ciò, ho realizzato io un Makefile ad-hoc (grazie, grazie, troppo gentili... lo trovate in allegato). Mettetelo nella cartella d'esempio scelta e modificatelo. Lo dovete aprire e cambiare i punti evidenziati. Nel punto (1) bisogna inserire il nome del progetto. Non è importantissimo. Nel punto (2) dovete mettere il path al toolchain. Se il toolchain è già nel vostro PATH (come suggerito nella seconda guida), lasciate scritto solo "arm-none-eabi". Nel punto (3) dovete indicare il percorso di dove avete scompresso il firmware. Il (4) va lasciato così se volete compilare i codici di esempio. Ma se volete farvi un codice voi, dividendo i *.c dai *.h mettendoli in cartelle separate (src/ e inc/) dovrete aggiornare qui. I punti (5) e (6)  sono da rimuovere se il codice non prevede l'uso della USB. Nel codice "Demonstration" serve, in quasi tutti gli altri no. Nel punto (7) scegliete se usare hardware floating point o software!
Ok. Dopo queste 7 semplici modifiche siete pronti per compilare. Da console lanciate make (o da eclipse) e tutto dovrebbe andare fino in fondo!

4) Per il debugger, bisogna copiare i file dell'esempio della guida
5) Per ricapitolare, vi allego anche la struttura deila mia directory con i files fondamentali.
Per capire un po' meglio il ruolo dei vari file di configurazione e capire l'architettura ARM, vi consiglio la serie di tutorial pubblicati su http://www.embedds.com/arm-cortex-tutorials/ . Trovate ulteriori guide, user manual e programming manual al sito ufficiale http://www.st.com/web/en/catalog/tools/FM116/SC959/SS1532/PF254044
Happy coding!
